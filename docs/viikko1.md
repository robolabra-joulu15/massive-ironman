### 18.12.215 TKTL Robolabra
## 1. Viikkoraportti: Bilerobo

Robottia hakiessani minulla ei vielä juurikaan ollut ideoita siitä, minkälaisen robotin haluan kurssilla toteuttaa. Saatuani osat otin ne tarkasteluun ja päätin toteuttaa jotain yksinkertaista sensoreilla jotka minulle oli jaettu. Keskustelin parin kurssin käyneen henkilön kanssa siitä, minkälaisiin suorituksiin sensorit pystyvät käytännössä ja minkälaisia olisivat yksinkertaiset aiheet.

Erityisesti olin kiinnostunut äänisensorista ja siitä kuinka hyvin se suoriutuu. Sitä tutkiessani sain idean yksinkertaisesta tanssivasta robotista ja osaavampia henkilöitä konsultoituani päätin yrittää sitä. Tehtävä voi olla mielenkiintoinen myös algoritmitasolla, sillä eri rytmilajeihin kuuluvia biisejä on hurja määrä eikä kehittäminen ainakaan pääse loppumaan.

Ensi viikolla kokeilen ajaa ohjelmia robottiin sekä tehdä testausta äänisensorille. Asioiden toimiessa sulavasti kirjoitan myös jotain joka pystyy tahdittamaan saatuja signaaleja. Mahdollisesti hankin apua fyysisen robotin rakentamiseen jostain ulkopuolelta.