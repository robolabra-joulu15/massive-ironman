Viikko 3 toi mukanaan vihdoin jo jonkinnäköistä aitoa edistystä, mutta myös kaikkein eniten regressiota.

Robotti kävi läpi helposti yli 10 erilaista iteraatiota rakenteensa puolesta. Ongelmiksi muodostui aina joko sensorien sijoittelu taikka liikkuvuuden rajoittuminen (esim, 90 astetta paikallaan oli vaikeaa kolmirenkaisella ratkaisulla)

Loppujen lopuksi päädyin hyvin yksinkertaiseen ratkaisuun, joka kelkkamaisuudellaan on vieläpä mukavan jouluinen, onhan tämä robolabra-joulu15. Ohessa muutama kuva robosta http://imgur.com/a/PD41h

Koodin puolella ei ole vielä huimasti edistytty, mutta demohan on vasta torstaina joten aikaa "on". Ohjelmointi on nyt siinä vaiheessa että robo osaa olla törmäämättä asioihin, yleensä. Seuraavaksi pitäisi kehittää järkevä tapa rakentaa fyysinen labyrintti (Suunnitelmissa tehdä se ehkä kirjoista taikka leffakoteloista). Tästä voidaankin sitten jatkaa siihen oikeaan ongelmanratkaisuun, eli tuntemattoman labyrintin muodostus sitä kulkiessa. Tavoite olisi että robo ei tietäisi labyrintista mitään, mutta voi olla että yksinkertaistan sitä hieman, jotenkin.
