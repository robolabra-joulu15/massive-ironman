Author: Jaakko Virtanen
## 3. Viikko

Tällä viikolla aloin rakentamaan robotin mekaanista rakennetta. Tarkoituksenani on ollut alun perinkin laajentaa legoja muilla kotoa löytyvillä osilla, hahmotelmassani legojen on ollut tarkoitus muodostaa tukeva runko ja alusta servoille. Laukaisuputki ja siihen servojen tuottaman voiman varastointi on ollut ajatuksena rakentaa muista osista. Muutamien kehitysversioiden jälkeen olen hylkäämässä alkuperäistä ideaani jousivirityksestä ja siirtymässä kuminauhaviritykseen. Suurin syy tähän on se, että en ole saanut tarvittavia tehoja jousivirityksellä. Kuminauhoilla tapahtuva viritys vaikuttaa myös helpommalta rakentaa. Putkena käytän vitamiiniporetablettien standardiputkea, se on sopivan kokoinen ammuksille. Servot on asennettu suunnilleen paikoilleen, mutta voimansiirron kanssa joudun vielä painimaan. Voimansiirto on tarkoitus toteuttaa ikään kuin kaksiosaisena, sillä joudun purkamaan servojen virityksen ennen laukaisua ja ylläpitämään kuminauhojen varausta jollain ratkaisulla, koska servot eivät vapaudu äkkinäisesti ja jarruttavat vahvasti liikettä. Ajatuksena toteuttaa edellä mainittu toisen servon avulla rakennetulla "sormireplikalla", joka pitää viritettyä kuminauhalenksua kiinni ja vapauttaa sen äkillisesti.

Ensi viikolla pyrin jatkamaan rakentamista heti maanantaina ja kirjoittamaan lopullista koodia puhtaaksi suht toimivan demon kanssa. Mitä paremmin onnistuu, sitä enemmän voin keskittyä viimeistelyyn.
