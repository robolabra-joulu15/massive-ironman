Nyt alkaa projekti vetää loppujaan: on kaikki tarvittavat palat oikean
kokoisia palloja lukuunottamatta ja koko juttu suunniteltu. Viime viikolla 
toteutin maalivahdin ja sen liikkumisen, mutta tällä viikolla hieman
parantelin sitä niin ettei se olekaan korokkeella vaan koko juttu
tapahtuisi pöydän tasolla.

Tällä viikolla sain myös pallon ampujan rakennettua ja testasin koodeja
pallon laukaisemiseen. Oikean kokoisten pallojen puutteen takia käytännön
testaaminen jää myöhemmäksi.

Eniten päänvaivaa tuotti sensoreiden testaaminen. Aluksi tuntui mahdottomalta
saada ultraäänisensorilta varmoja lukemia maalivahdin pienien osien takia.
Siksi kävinkin läpi muita vaihtoehtoja: kosketussensorin käyttö tuntui
lupaavalta. Ajattelin että sen voisi kiinnittää rakenteeseen niin, että
kun maalivahdin liikkuessa jokin moottorirakenteeseen kiinnitetty tikku
painaisi kosketussensoria. Harmikseni en kuitenkaan millään saanut sensoria
kiinnitetty tarpeeksi niin että homma olisi toiminut. 

Palasin lopulta tutkimaan tarkemmin ultraäänisensoria. Jotta homman saisi
joten kuten toimimaan näin pienillä osilla päädyin seuraavaan: laitan
pallonlaukaisijan toiselle puolelle maalia ja ultraäänisensorin toiselle
puolelle. Löysin sensorille sopivan kohdan niin että se saa luettua sopivia
arvoja. Ensi viikon alussa sormet ristiin ja testataan kaikkien osien
yhteispeliä.

Pian tämän jälkeen alkaa loppuvaihe: kaiken dokumentointi.

KYSYMYS: koodia ei tule kovinkaan paljoa. Tuntuu että haasteellisin osuus
koko projektissä on itse rakentaminen, mikä ei ole harkkatyön kannalta
ideaali. Onko tällaisenaan robotissa potentiaalia hyvään arvosanaan
vaikka koodia ei tarvitse paljoakaan? 
