Toisen viikon raportti:

Toiselle viikolle osui joulupyhät ja muut menot, joten projekti on edennyt verkkaisesti. Jouduin säätämään ympäristön 
uudestaan koska vaihdoin tietokonetta.

Robottia olen myös joutunut suunnittelemaan hieman uudestaan, koska se ei ollut niin hyvä kuin sen pitäisi olla. Vapaasti 
pyörivät (taka)renkaat olen vaihtanut pyörivään kiekkoon, joka liikkuu vapaasti ylhäältä katsottaessa (mahdollistaen näin vapaan 
kääntymisen). Myös sensoreita olen joutunut hieman säätämään. En ole varma mikä olisi valosensorille optimaalinen etäisyys 
maahan, eli että se tunnistaa viivan mahdollisimman hyvin, mutta ei törmää (pieniin) kynnyksiin.

Koodin puolesta olen testaillut joitain todella yksinkertaisia juttuja, kuten suoraan ajamista ja pysähtymistä esteen 
ilmestyessä. Viivan seuraamisesta en ole vielä päättänyt tapaa jolla teen seen. Siten miten se yksinkertaisimmillaan toimisi, 
eli robotti vähän kaartaa jommalle kummalle puolelle ja kun viivan reuna tulee vastaan, niin robotti kaartaa hieman toiselle 
puolelle vai tekisinkö niin, että robotti kulkee suoraan niin kauan kuin pysyy viivalla ja jos reuna tulee vastaan, niin robotti 
kokeilee nopeasti kummalle puolelle se kääntyy ja jatkaa siihen suuntaan. Pitää varmaan kokeilla monia vaihtoehtoja. Viivan 
seuraamisen optimoinnissa on varmaan paljon säädettävää.
