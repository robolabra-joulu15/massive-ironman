Pääsin vauhtiin projektin aloittamisessa: tein rakennelman maalia varten ja sivuttain liikkuvan maalivahdin.

Päätin aluksi että maali olisi hyvä laittaa korokkeen päälle. Näin maalivahdin liikuttaminen onnistuu parhaiten.
Kehikko rakentuikin melko kätevästi, ja valmiit maali ja pallotkin löytyivät. Maali sopi kehikkoon kuin nakutettu.

Viikon suurin haaste oli maalivahdin tekeminen ja sen liikuttaminen. Päätin yrittää saada maalivahdin liikkumaan renkaan
avulla, mutta ongelmaksi tuli valmiiden renkaiden pieni säde. Lopulta sain ongelman ratkaistua, ja näytti että tuleva
maalivahti saisi näin sopivasti liikettä. Maalivahdin rakentaminen oli seuraava iso ongelma: kuinka saada pieni maalivahti
pysymään liikeessä pienen "kaiteen" päällä, kun sitä liikutetaan takaapäin. Lopulta tämäkin onnistui. 

Pieni videonpätkä youtubessa: http://www.youtube.com/watch?v=SkV8uTMnGY0

[![Video_maalivahdista](http://img.youtube.com/vi/SkV8uTMnGY0/0.jpg)](http://www.youtube.com/watch?v=SkV8uTMnGY0)

Tuli pohdittua myös pallonlaukaisijaa. Tähän liittyen ensi viikolla ratkaistavia ongelmia:
- Kuinka toteuttaa käytännössä? Jos NXT 2.0:n tarvittavia osia ei saa, niin niiden toteuttaminen jää itselle.
- Pitää tutkia mitä ultraäänisensori havaitsee. 
- Kuinka ohjata tätä pallonlaukaisijaa?
